---
title: เกี่ยวกับ Games beyond borders
cover: ../img/about-gamesbeyondborders.jpg
---

![Games beyond borders](../img/about-gamesbeyondborders.jpg)

<div class="font-serif text-xl sm:text-2xl leading-relaxed sm:leading-relaxed"><em>“เกมข้ามพรมแดน”</em> เป็นเพจนำเสนอความรู้ด้านการแปลเกม หรือ Game localization/translation จากมุมมองด้านการแปลศึกษา (Translation studies) แบบย่อยง่าย ให้แก่ผู้ที่สนใจ ไม่ว่าจะเป็นนักเรียน นิสิต นักศึกษา หรือบุคคลทั่วไปที่สนใจประเด็นการแปลเกม และเกมที่ได้รับการแปลในประเทศไทย ทั้งเกมที่ได้รับการแปลอย่างเป็นทางการจากผู้พัฒนา/ผู้จัดจำหน่าย และเกมที่ได้รับการแปลจากกลุ่มนักม็อด (Modder)</div>

เนื้อหาที่จะปรากฏในเพจ ได้มาจากการวิจัยโดยการสืบค้นข้อมูล และสัมภาษณ์กลุ่มนักแปลเกม ทั้งนักแปลแบบทางการ (Official translator/language localizer) และนักม็อดและนักแปลแบบไม่เป็นทางการ (Modder/unofficial translator/language localizer)

หากอยากให้นำเสนอข้อมูลเกี่ยวกับการแปลเกมเรื่องอะไร สามารถแนะนำได้เลยค่ะ ฝากกดติดตามไว้ด้วยนะคะ ^^

*หมายเหตุ* เพจเกมข้ามพรมแดนเป็นหนึ่งในผลผลิตจากโครงการวิจัย “เกมข้ามพรมแดน: การแปล เครือข่ายและอุตสาหกรรมเกมในประเทศไทย” ได้รับทุนอุดหนุนการวิจัยจากสำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (ทุนพัฒนาศักยภาพในการทำงานวิจัยของอาจารย์รุ่นใหม่ ปีงบประมาณ 2564)

เนื้อหาบางส่วน เป็นความร่วมมือระหว่างโครงการฯ และแอดมินเพจ <a href="https://www.facebook.com/BlackChickModThai/" target="_blank">BlackChick ModThai</a>
